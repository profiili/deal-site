---
title: "Avaamassa uutta liittymää? Lue vinkit ja säästä"
date: 2022-02-05T12:00:00+02:00
# post image
image: "images/blog/post-3.jpg"
# post type (regular/featured)
type: "regular"
# meta description
description: "This is meta description"
# post draft
draft: false
---

5.2.2022

Onko haussa ensiliittymä lapselle? Oletko kenties käyttänyt pelkkää työpuhelinta, eikä se onnistu enää tulevaisuudessa? Oli syy mikä tahansa, tästä artikkelista löydät vinkit uuden liittymän avaamiseen.

### Nopea ja yksinkertainen

Nopein tapa avata uusi liittymä on tarkistaa listamme [uusista liittymistä](/liittymat/uusi-liittyma) ja valita omasta mielestä sopiva. Numeron voi tulevaisuudessa siirtää edullisemman hinnan perässä.

### Suurin hyöty

Jos sinulla on käytössäsi älypuhelin ja maksukortti, kätevä valinta on [Telia Dot](/liittymat/uusi-liittyma#4g-dot). Kirjoitushetkellä liittymissä ei ole avausmaksua, saat kuukauden ilmaista peruskäyttöä sekä vielä 30&nbsp;euroa ostosrahaa Lidliin per liittymä. Lue ja noudata ehtoja huolellisesti. Uuden numeron muoto 040&nbsp;22x&nbsp;xxxx.

Kun lahjakortit saapuvat, vilkaise [numeronsiirron vaativat liittymät](/liittymat/puhelin). Liittymän voi siirtää normaalisti toiselle operaattorille. Telia Dot on erillinen osa Teliaa, joten Telian liittymän avaaminen toimii kuten operaattoreiden välinen numeronsiirto.

Yhteenveto hyödyistä:
* Ilmainen kuukausi, jonka aikana näet oman käyttösi hinnan Telia Dotilla
* 30&nbsp;euroa ostosrahaa Lidliin per liittymä
* Seuraavassa numeronsiirrossa mahdollisesti lahjakortti

### Uusi liittymä numeronsiirron eduilla

Hieman vaivaa vaativa, mutta loppupeleissä rahaa säästävä tapa on vilkaista [numeronsiirron vaativat liittymät](/liittymat/puhelin). Jos lista on juuri päivitetty, etsi sopiva liittymä. Jos päivityksestä on kulunut melkein viikko, kannattaa tarkistaa huomenna uudelleen.

Kun olet löytänyt tavoiteliittymän, käy ostamassa DNA:n tai Telian prepaid-liittymä. Varmuuden vuoksi kannattaa valita eri operaattori kuin tavoitteena. Prepaidin voi siirtää suoraan tai rekisteröinnin jälkeen kuten laskutusliittymän. **Saunalahti Prepaidia ei voi rekisteröidä tai siirtää.**

Prepaid-liittymän puhelinnumeron muoto:
* DNA: 041&nbsp;xxx&nbsp;xxxx
* Telia: 040&nbsp;xxx&nbsp;xxxx

#### Prepaidin siirtäminen

DNA: Kokeile numeron siirtämistä sellaisenaan. Mikäli siirto ei onnistu, lataa DNA Prepaid -sovellus ja rekisteröi liittymä sen avulla. Prepaid-liittymän tulee olla samassa laitteessa kuin sovellus. Yritä sitten siirtoa uudelleen.

Telian prepaidin voi siirtää sellaisenaan. Mikäli siirto ei onnistu, liittymä pitää ensin siirtää Telialle itselleen. Tämä lisää tavoitteeseen heti ylimääräisen viikon. Jos näin käy, tavoiteliittymän tarjous on toivon mukaan vaivan arvoinen.

– Tiimi

{{< faq "Apua liittymän valintaan?" >}}
Etkö ole varma, mitä kaikkea liittymältä tarvitset? Etsitään juuri sinulle sopiva ratkaisu!

#### [Ota yhteyttä <i class="fas fa-arrow-right"></i>](/ota-yhteytta)
{{< /faq >}}
